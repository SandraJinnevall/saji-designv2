Utvärdering av Designprinciper
=========================

Vi har analyserat tre olika hemsidor och deras designprinciper/designelement.

Urval
-----------------------

Vi har valt att analysera tre olika hemsidor som har sälj i fokus. Dessa hemsidor säljer möbler och inredning. Vi valde dessa sidor för att sidorna är likvärdiga och har samma syfte. Hemsidorna är
[Mio.se](https://www.mio.se/), [Ikea.se](https://www.ikea.com/se/sv/) och [Jysk.se](https://jysk.se/).

Metod
-----------------------

Som metod så har vi använt oss av
[Canva](https://www.canva.com/learn/design-elements-principles/),
[Wikipedia](https://en.wikipedia.org/wiki/Visual_design_elements_and_principles).


Resultat
-----------------------

**Mio**
[FIGURE src="image/mio.jpg?w=600" class="center"]

Mio finns för att sälja möbler och interiör. Deras mål är att sälja och tjäna pengar. Det första vi ser när vi går in på sidan är att designen har ett stort fokus på deras kampanjer och har en stor sökruta. Högst upp i det vänstra hörnet finns det tre punkter som de är stoltast över. Vi tycker att designen gynnar sitt syfte och mål. Som användare så vill man gärna fortsätta kolla och läsa mer om deras erbjudande.

Deras desginprinciper är symmetri och harmoni. Elementen har ett jämt antal kolumner vilket skapar harmoni. Detta bryts av med ett element som spänner över halva eller hela sidan för att bryta av mönstret så inte användaren ska bli uttråkad. Designen använder sig också av kontrast för att dra ögat till det mio vill få fram, så som deras extrapriser och erbjudanden. Som designelement så finns det streck, färger, typografi och space.

Undersidorna är ganska lika som första sidan när det kommer till designprinciper bara att elementen inte bryts av lika ofta.


**Ikea**
[FIGURE src="image/ikea.jpg?w=600" class="center"]


Ikea finns för att sälja möbler och interiör. Deras mål är att sälja och tjäna pengar. De kännetecknas som lågprisföretag. Det första vi ser på sidan är en stor sökruta och en stor bild. Designen fyller sitt syfte och har sina produkter i fokus. Deras designprinciper är osymmetrisk, variation och kontrast. Elementen har ett ojämnt antal kolumner och bredden varierar. Hemsidan använder sig av en blå färg som kontrast för att användaren ska lägga sitt fokus på deras erbjudande. Som designelement så finns det streck, former, space och bilder.

Hemsidans undersidor har en annan designprincip vilket är symmetriskt. Här ser vi att hemsidan har ett jämnt antal kolumner. Undersidorna har inte heller någon variation och den blåa konstrastfärgen syns inte till.


**Jysk**
[FIGURE src="image/jysk.jpg?w=600" class="center"]

Jysk finns för att sälja möbler och interiör. Deras mål är att sälja och tjäna pengar. Det första vi ser när vi går in på hemsidan är en bild med tre olika länkar till deras bästa erbjudande och en stor sökruta. De har en navbar som vi tycker ska vara placerad i mitten och ha en större padding för att smälta in bättre. Designen fyller sitt syfte vilket är att visa upp sina produkter och erbjudande. De designprinciper som finns är rörelse och harmoni. Rörelsen får man uppleva när man drar muspekaren över bilderna, bilderna får en zoom-in effekt. Harmoni upplever vi när vi scrollar på sidan. Vi får se olika element som har en bra struktur och en sida som inte är för enformig. Som designelement så hittar vi steck, textur och space.

På hemsidans undersidor så är designprinciperna och elementen ganska lika förutom att de använder sig av en kontrastfärg som är gul. Färgerna används på hemsidans erbjudande och gör att ögat dras ditåt.


Analys
-----------------------

Hemsidorna använder sig ofta av en kontrastfärg för att locka ögat till sidornas erbjudande. Varje sida har en ljus bakgrund och lägger sitt fokus på sina varor. Sidorna använder sig av liknande struktur vilket är element som ligger bredvid varandra och sen kommer linjer eller större bilder som bryter av detta.

Vi upptäckte efter vårt resultat på Ikeas hemsida att sidan såg olika ut beroende på vilken dator vi satt på. Designen på Sandra K:s dator var osymmetrisk medan på Sandra J:s dator så var den mer symmetrisk. (Se bilderna nedan) Detta berodde nog på att Sandra J:s datorskärm är något större än Sandra K:s. Vi tycker inte att sidorna borde bete sig olika beroende på vilken storlek man har på skärmen.

[FIGURE src="image/ikeasandraj.jpg?w=600" class="center"]

[FIGURE src="image/sandrakikea.jpg?w=600" class="center"]

Avslutningsvis så kom vi fram till att varje sida hade liknande designprinciper och designelement men använde dem på olika sätt.

Av
-----------------------

Team Sandror (Sandra Kullar & Sandra Jinnevall)
