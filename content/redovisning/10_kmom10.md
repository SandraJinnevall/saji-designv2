---
---
Redovisning kmom10
=========================

**Krav 1:** Analys aktuell webbplatsdesign - Jag valde att skriva denna rapport med Sandra Kullar. Vi valde att tolka ”webbplatsdesign och aktuella trender” som något som samtliga hemsidor använder sig av när det kommer till att designa sin hemsida. Vi hittade en källa från Decisionbyheart som förklarade trenderna 2019 och det var att man använder sig av en stor footer, använde mycket interaktion, färgstarka färger och en design som följer ett grid. Vi utgick från dessa exempel och analyserade fyra hemsidor och deras design. Länk till analysen hittar ni [HÄR](http://www.student.bth.se/~saji19/dbwebb-kurser/design/me/redovisa/htdocs/rapport/webbplatsdesign).

**Krav 2:** Analys valfri - Jag valde att skriva denna rapporten själv och valde att studera hemsidors första intryck och hur dem väljer att sälja in sig själva för att läsaren ska vilja läsa mer. Jag utgick från en källa från impactbnd.com som förklarade hur viktig designen är för att en besökare ska stanna kvar på sidan. Enligt impactbnd.com så fanns det 5 saker man kan tänka på för att få besökaren att stanna. Jag följde dessa 5 punkter och analyserade de olika hemsidorna jag hade valt. Länk till analysen hittar ni [HÄR](http://www.student.bth.se/~saji19/dbwebb-kurser/design/me/redovisa/htdocs/rapport/design-och-webbplatser).

**Krav 3:** Webbplats - Jag valde att kopiera min gamla redovisa-mapp och utgå från den när jag påbörjade hemsidan. Jag började med att rensa bland alla gamla teman och bilder för att sen börja bygga mina nya teman. Varför jag valde att kopiera min redovisa-mapp och inte börja om från början var för att spara tid och för att jag tycker att det var en enkel väg att gå. Jag ville hellre lägga mer tid på designen.
Första sidan består av två kolumner, ena kolumnen är ”huvud-texten” och andra kolumnen är en sidebar och är till för att ha information som ska nå ut snabbt till besökaren. En about-sida finns med förklaring om kunden, hur jag har tolkat kundens önskemål och mina egna förklaringar runt de två teman som jag har gjort. Det finns också en blogg-sida som heter ”Nyheter” och har tre inlägg. Hem, Om och Nyheter finns länkad i navbaren.
Varje sida har en flash-bild på Stockholm och en logga med en paragraf och med texten ”Advokatbyrån S”, som favicon så använde jag min av den röda paragrafen. Footern består av tre kolumner och innehåller ”Sidor”, ”Kontakt” och ”Öppettider”, rimlig information för att vara en advokatbyrå tycker jag. Texten på sidan är tagen från en advokatbyrå som heter Advokatbyråstockholm https://advokatbyråstockholm.nu/ och nyhetstexterna är tagna från Lindhal https://www.lindahl.se/ för att fylla ut hemsidan. Bilderna är hämtade ifrån en gratis-sida som heter https://pixabay.com/. Designen är responsiv, varje kolumn hoppar ner ett steg när skärmen blir mindre och navbaren minskar med information. Först försvinner loggan, sen texten och sen länkarna och övergår till hamburgare-menyn (i sista temat försvann hamburgare-menyn så fick skriva "meny" där istället...).

**Krav 4:** Tema - Som första tema valde jag ett färgschema på svart, vitt och en touch av blå och guld. Jag ville ge designen känslan av lyx och samtidigt som den ska vara stilren. Temat följer en gridbaserad layout och här har jag tänkt mycket på att det ska vara lika mycket space på varje sida och att det ska vara ca 3 staplar mellan sidebaren och texten för att använda mig av space och ge varje element sitt egna fokus. När det kommer till det horisontella så har jag försökt med hjälp av det magiska numret, radavstånd och storleken på texten för att texten ska följa linjerna. Jag har också använt mig av det horisontella gridet när det kommer till min border-bottom på mina rubriker, att huvudrubrikens linjer ska matcha med sidebarens linjer. Temat fungerar responsivt och är tänkt likadant som förklaringen ovan. För mer förklaring runt hur jag tänkte kring temat så har jag förklarat rätt långt på min om-sida som du hittar [HÄR](http://www.student.bth.se/~saji19/dbwebb-kurser/design/me/proj/htdocs/om).

**Krav 5:** Tema alternativt - Här har jag gjort ytterligare ett tema. Färgerna, typsnittet och mina designprinciper och designelement är ändrat. Färgerna som förklarat i min om-sida så är färgpalett väldigt lik den förra men här har jag använt mig av mer vibranta färger för att skapa en annan känsla. Varför det blev liknade färger är för att hemsidans header är mörkblå och guld/brun. Jag vill att designen ska ha en helhet och att färger från headern ska komma igen på sidan för att man ska få en känsla av att man har tänkt till. Som krav så skulle färgschemat ändrats markant/tydligt och även fast färgpaletten är väldigt lik den förra så tycker jag att kollar man på hemsidorna så ser man en stor skillnad på färgvalet och hur jag har valt att använda färgerna men tittar man bara på färgpaletten och inte på hemsidorna så är det lite svårare att se. Layouten är ändrad på så sätt att navbaren ser olik ut, sidebaren har flyttat från vänster till höger och det finns nya färger.
Men mer förklaring kring hur jag har tänkt och om typsnittet och de designprinciper och designelement som finns är skrivet på min om-sida som finns [HÄR](http://www.student.bth.se/~saji19/dbwebb-kurser/design/me/proj/htdocs/om).

**Krav 6:** Förklara strukturen kring temat - Här har jag förklarat om min struktur bakom mitt tema och varför det är en bra uppdelning. Jag har också skrivit om vilka moduler jag har använt mig av och förklarat dem kort. Jag har också förklarat hur man kan anpassa mitt tema till andra webbplatser samt vad jag tycker om strukturen med LESS tekniken och LESS-moduler. Det var inte så svårt att förklara hur min struktur var uppbyggd eftersom jag har jobbat med variabler vilket för mig är en av det lättaste sätten att jobba med, det är enkelt och går snabbt. Jag tycker dock det var lite svårare att förklara modulerna, men tycker ändå jag lyckades helt okej. Jag tycker det var rätt lärorikt att skriva denna dokumentationen för det blev som en upprepning för sig själv och att man fick tänka efter vad man faktiskt jobbar med och hur allt hänger ihop. För att komma till dokumentationen så finns länken [HÄR](http://www.student.bth.se/~saji19/dbwebb-kurser/design/me/proj/htdocs/dokumentation).

**Hur det gick?** - Att genomföra projektet gick bra. Stötte på lite problem i början med cache och att den inte ville ladda in min hemsida. Jag tänkte då att det inte gick att bara kopiera av och då försökte jag med att börja om från början och göra allt från grunden igen. När jag skulle göra det råkade jag skriva över saker på min redovisa-mapp men som tur är så hade jag sparat allt på github och kunde lätt kopiera och rätta till det som förstördes. (Detta är ifall ni märker att något är fel min min redovisa-mapp så är det därför). Jag blev frustrerad och försökte sen ge mig på att kopiera igen som jag gjorde från början men fick samma problem. Hörde sen av mig till lärarna och fick hjälp med att testa att köra chmod -R 777 cache i terminalen och då funkade allt som det skulle och jag kunde påbörja mitt projekt. Allt rullade därefter på och tyckte det var roligt att jobba med projektet. Det gick hyfsat fort att göra projektet, det som tog lite längre tid var att komma på hur man skulle designa sitt tema, vilka färger man skulle välja. Här tänkte jag mycket med det som vi har jobbat med i kursen och det var vad färgerna förmedlar utåt och därför jobbade jag mycket med blått som då ska förmedla lojalitet. Jag försökte även jobba mycket med gridet och försöka få allt att hamna rätt.

**Vad tycker jag om kursen?** - Innan jag började kursen så fick jag höra från många att den skulle vara svår och inte alls handla om design. Nu när jag har avslutat kursen så vet jag inte vad de snackade om. Det har nästan bara handlat om design från mitt perspektiv och har varit väldigt lärorik. Jag har lärt mig mycket och kursen har gett mig många ”oj detta har jag inte tänkt på innan” så som hur stor betydelse laddningstider har, hur olika färger kan förmedla känslor och vad designelement och designprinciper gör och vilken stor skillnad de kan göra med designen och mycket mer. Jag ger kursen 10/10.
